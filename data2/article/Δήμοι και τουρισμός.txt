Δήμοι και τουρισμός

Θεμιτό είναι το αίτημα των δημάρχων τουριστικών προορισμών της χώρας, οι οποίοι ζητούν να πηγαίνει στα ταμεία των δήμων ένα σημαντικό ποσοστό από τα τέλη κρουαζιέρας ή τον φόρο διαμονής. Οι δήμοι γνωρίζουν ποιες είναι οι ανάγκες τους και –ελπίζει κανείς– πώς θα βελτιώσουν τις υποδομές τους, προκειμένου να προστατεύσουν τη φήμη του τόπου τους ως προορισμού.